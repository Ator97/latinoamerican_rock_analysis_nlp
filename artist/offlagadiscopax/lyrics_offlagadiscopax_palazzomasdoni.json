{"songs": [{"title": "Palazzo Masdoni", "album": "Gioco di Societ\u00e0", "year": null, "lyrics": "Palazzo Masdoni\nLa sede del Partito\n\u00c8 stato venduto nei primi anni '90\nMi iscrissi da ragazzino\nScegliendo la politica in pieno riflusso:\nLe mode in periferia arrivano dopo\nA me che venivo dai quartieri popolari\nQuesto grande edificio antico e nobile\nTrasmetteva autorevolezza\nE un senso di civilt\u00e0 fortissimo\nCi stavo talmente bene\nChe la militanza ad un certo punto\nOccup\u00f2 tutto il mio tempo\nTutto\n\nIl custode di quel luogo brulicante di funzionari\nImpiegati, attivisti e giovinastri di varia natura\nEra Paris Bulgarelli\nParis abitava in un appartamento\nDentro la federazione provinciale\nCon la sua famiglia\nIl ricordo pi\u00f9 tenero che ho di quegli anni\n\u00c8 che io volevo essere come questo Paris\nPerch\u00e9 lui abitava proprio l\u00ec\nLa cosa che desideravo davvero in quel momento\nEra poter restare sempre l\u00e0 dentro\nViverci in una stanzetta tutta per me\nIn modo che il Partito diventasse\nLetteralmente\nAnche la mia casa\n\nOggi lavoro a poca distanza\nDa dove sognavo di traslocare al tempo\nPasso davanti a Palazzo Masdoni\nQuasi ogni giorno:\nQuel portone ormai chiuso\nReclama anche adesso\nIl candore di allora", "image": "https://images.genius.com/55e2587cb22292454460e71fc6572088.1000x1000x1.jpg"}], "artist": "Offlaga Disco Pax"}