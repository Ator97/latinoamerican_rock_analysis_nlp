{"songs": [{"title": "Dove ho messo la Golf?", "album": "Bachelite", "year": "2008-02-08", "lyrics": "La golf che sto comprando \u00e8 un modello piuttosto frusto\nMa non sembra cos\u00ec vecchia\nNe ho bisogno e costa poco\nLe cose sono gi\u00e0 cambiate\nNon ha nemmeno la quinta\nLa quinta marcia\nMe ne accorgo dopo aver fatto il passaggio di propriet\u00e0\nAl primo temporale scopro che le guarnizioni delle portiere sono consumate\nEntra acqua\nPoca\nSufficiente per dare all'abitacolo un persistente odore di muffa\n\nAbito in centro\nNon ho fatto il permesso e prendo un sacco di multe\nLa vigilessa si chiama Morgana\nC'\u00e8 scritto sui verbali\nUna volta le canto la canzone dei Litfiba:\n\"Morgana!\"\nNon attacca\nUn'altra volta le lascio un messaggio sul cruscotto:\n\"Morgana ti amo: non farmene un'altra!\"\nNon attacca neanche cos\u00ec\nVaffanculo Morgana!\nChe poi non sei sto gran che\n\nUna sera piove forte\nHo una cosa da fare ed esco lo stesso\nLa golf non c'\u00e8\nPoi mi pare di trovarla\nMa non ha l'adesivo \"Lula - Brasil\" che ho piazzato sul lunotto di dietro\nNon era mia\nNel '94 Lula da Silva non se lo calcolava nessuno\nEra un grande Lula!\nMa perse quella campagna elettorale\nPerse anche quella successiva\nUn po'annacquato oggi il presidente Lula\nE della golf con il suo adesivo nessuna traccia\nPiove ancora, sono in ritardo\nMi hanno rubato una vecchia golf targata Parma che puzza di muffa\nDifficile\n\n\u00c8 stata rimossa\nLa rimozione la fa l'autofficina vicino al casello dell'autostrada\nHanno una sede grande come un hangar e il taxi mi scarica davanti all'hangar\nIl piazzale \u00e8 deserto, il soccorso chiuso\nNel gabbiotto ci sono tre poliziotti della stradale che giocano a carte\nLeggo un cartello:\n\"Le auto rimosse si riconsegnano negli orari di ufficio.\"\nTutto spento\nI poliziotti mi consigliano di tornare domani\nE un altro taxi da chiamare, altri soldi buttati...\n\nNon posso aspettare domani!\n\nFingo di andarmene e mi rimetto al buio\nGuardo nel cortile\nE sotto ad un riflettore la riconosco\nTutta brillante nel suo grigiore metallizzato\nMolto bagnato\nSalto un cancello mentre i poliziotti continuano la loro briscola\nTolgo la multa\nEd entro nella mia auto tedesca che ha solo quattro marce\nSmette di piovere\nAccendo\nParte subito\nI tedeschi sanno il fatto loro\nGiro a passo d'uomo attorno all'hangar\nL'uscita \u00e8 aperta\nE questi inbecilli dell'autosoccorso rischiano di farsi fregare tutte le auto in custodia\nGuido a fari spenti nella notte\nDavanti ai poliziotti\n\nNon mi vedono!\n\nLa mattina dopo torno all'officina\nParcheggio davanti al vetro dell'ufficio\nPago la rimozione\nNessuna reazione\nPer questo Lula non vince quasi mai\n\nIo non avevo mai rubato niente\nPoi una volta ho rubato una macchina\nDavanti a tre poliziotti della stradale\nNon molto interessati alle presidenziali brasiliane\nChe fosse mia non aveva, quella sera, grande importanza", "image": "https://images.genius.com/9962e77a88f3d603eec5585b868e8a94.591x506x1.png"}], "artist": "Offlaga Disco Pax"}