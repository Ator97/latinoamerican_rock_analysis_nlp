{"songs": [{"title": "Sequoia", "album": "Gioco di Societ\u00e0", "year": null, "lyrics": "Iuffa e Lanora sono i miei nonni\nFanno i mezzadri nelle campagne di un medico di citt\u00e0\nLa modesta casa colonica compresa nel contratto confina con quella padronale\nChe \u00e8 circondata da un grande giardino curato a perfezione\nIn quel giardino troneggia un enorme sequoia che avr\u00e0 300 anni:\nUna vera sequoia vicino a Puianello\nAppena posso mi intrufolo nel territorio altrui per giocare a guardie e ladri\nCoi marmocchi ben vestiti oltre la siepe\nChe a 5 anni puoi ancora mescolare\nSenza dare troppa noia\nI nipoti contadini con i figli del dottore\nOggi i signorini stanno facendo andare a vuoto l'altalena\nMa io non me ne accorgo\nUn'altalena con seduta in legno massello rigoroso\nArrivo di corsa e sento un urlo\n\"Attento!\" Attento a cosa?\nSchtung\nPiombo al suolo a peso morto e l'omicida, il pi\u00f9 grande tra i giovinetti democristi, va a chiamare preoccupato chi ne fa le veci\nLanora mi raccatta su di peso e mi trascina su di peso gi\u00e0 svenuto nella casa del dottore\nChe sta giocando a carte nella sua magnifica tenuta fuori porta Non si alza nemmeno dalla sedia\nE davanti a quel disastro consiglia saggiamente di portarmi all'ospedale\nDove mi rifaranno alla carlona il sopracciglio\nPer poi velocemente rispedirmi al cortile da cui sono arrivato\n\n\u00c8 rimasto quell'immenso e botanico mistero\nLa sequoia \u00e8 l\u00e0 in Via Chiesa\nProprio a pochi passi dalla vecchia Villa Rossi\nDove nel '44 stava il comando di quelli che torturavano i ribelli venuti gi\u00f9 dalle montagne\nEd \u00e8 rimasta quella vecchia ma meno eterna cicatrice\nQuando la guardo allo specchio e nelle fotografie di me bambino\nPenso che sia una bella cosa\nUna lieta meraviglia\nChe ancora non c'abbia toccato\nN\u00e9 guerra, n\u00e9 miseria", "image": "https://images.genius.com/55e2587cb22292454460e71fc6572088.1000x1000x1.jpg"}], "artist": "Offlaga Disco Pax"}