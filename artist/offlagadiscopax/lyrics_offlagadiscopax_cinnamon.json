{"songs": [{"title": "Cinnamon", "album": "Socialismo tascabile (Prove tecniche di trasmissione)", "year": "2005-03-07", "lyrics": "La sparizione\nDelle sagome dei camerieri\nFuori dai ristoranti\nNon \u00e8 avvenuta in una data precisa\nSono cose che misteriosamente accadono\nCome la comparsa dei biscotti Togo\nAl cioccolato\n\nTutto \u00e8 cambiato\nPrendete le chewing gum\nQuando ero piccolo, il massimo\nErano le chewing gum a palline dentro la boccia\nPerch\u00e8 una cosa va detta:\nAnche se i telefilm erano in bianco e nero\nC'era sempre una cosa a colori\nLa boccia delle chewing gum\n\nPoi sono venute\nLe prove tecniche di trasmissione\nSe eri fortunato\nTi poteva capitare di avere un amico con l'antenna esatta\nChe captava la Svizzera\nO Capodistria\nTele Capodistria\nEra un vulcano di emozioni\nFilm partigiani\nDove i tedeschi erano cattivi\nE i partigiani buonissimi e intelligentissimi\nUn paradiso socialista\n\nDopo le palline\nSono arrivate le Riprova\nSarai pi\u00f9 fortunato\nLe pi\u00f9 ambite\nErano quelle di Fort Apache\nE se superavi la prova\nPotevi lanciarti dalle Brooklyn\nLa gomma del ponte\nAl tempo per\u00f2 le chewing gum\nAvevano un mucchio di sapori in pi\u00f9\nEd il meglio\nIl pi\u00f9 rivoluzionario\nEra il Cinnamon\n\nIl Cinnamon era il vero gusto da Black Panthers\nDa Malcolm X\nIl Cinnamon \u00e8 la cannella\nMa non vale\nIl Cinnamon\nQuando \u00e8 arrivato il riflusso\nLo hanno abolito\nEvaporato, sparito\nUno andava al bar\nE trovava solo le Centerfresh\nQuelle con dentro il liquido\nChewing gum da maggioranza silenziosa\nLa sinistra calava\nEd ecco comparire le chewingum del capo\nChe mangia pesante\nPesante\nErano tempi difficili\nC'era chi si dava alle Stimorol danesi\nE chi si drogava con le Dentigomma\nChe si trovavano solo in farmacia\n\nPoi il miracolo\nUn giorno, al Circolo Gramsci\nPreso dallo sconforto per avere scoperto che esistono\nLe Big Babol Revolution\nHo gettato l'occhio dietro ai Boeri\nE alle liquerizie Goleador\nLe Cinnamon erano tornate\nStrano che L'Unit\u00e0 non avesse detto niente\n\nAlle Cinnamon e a tutti i compagni caduti\nBisognerebbe dedicare una piazza\nDavanti ad un ipermercato", "image": "https://images.genius.com/fac27734c2b45c1fd21665e2f8a81a9d.900x900x1.jpg"}], "artist": "Offlaga Disco Pax"}