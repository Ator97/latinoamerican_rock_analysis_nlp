{"songs": [{"title": "A Pagare e Morire", "album": "Gioco di Societ\u00e0", "year": null, "lyrics": "Malboro senza r abita in via Fontanelli.\nLa sua macchina \u00e8 parcheggiata davanti al portone con le quattro ruote tagliate.\nHa smesso di pagare l'affitto e vado a vedere cosa sta succedendo.\nMalboro mi apre e l'appartamento lindo e perfetto che gli ho consegnato qualche mese fa \u00e8 gi\u00e0 una discarica:\nLui dorme sul divano.\nAttorno, cicche dappertutto, stanze buie anche se sono le tre del pomeriggio.\nHa lo sguardo perso\nbofonchia qualche scusa,\nma appena alzo il tono della voce diventa aggressivo.\nPreannuncio lo sfratto\ne gli faccio notare che sta distruggendo la casa.\nE' uno stato evidentemente confusionale\ne mi domando come potr\u00f2 giustificare la situazione\nalla proprietaria.\nQuesto tizio non credo abbia molte possibilit\u00e0 di pagare,\nn\u00e8 ora n\u00e8 in futuro\ne sfogo la mia frustrazione\ncercando di svegliarlo dall'esaurito torpore in cui \u00e8 caduto.\nForse esagero con le parole e lui si avvicina con fare minaccioso;\nin quello stato non pare un gran pericolo e gli d\u00f2 una spinta per allontanarlo con discreta sufficenza...pi\u00f9 che discreta...troppa sufficienza.\n\nAll'ingresso del soggiorno\nmi prendo un destro in faccia\nda Ivan Drago.\nL'esaurito non \u00e8 poi cos\u00ec innocuo e tento di scansarlo,\nma questo mena sul serio\ne di certo non \u00e8 la prima volta.\nCerco di difendermi ma \u00e8 una furia:\nprovo a scappare in cucina\nmentre lui continua a picchiare.\nMentre guardo atterrito i coltelli sul lavandino\nrealizzo che Malboro se vuole\nadesso mi ammazza.\n\nSto sanguinando dal naso,\nun labbro \u00e8 spaccato,\ne tutto sommato prenderle per riscuotere la pigione\ndi una benestante signora di quasi ottant'anni\nnon lo vedo poi cos\u00ec onorevole.\nSi mette molto male:\nnon ho alcun modo di ribaltare i rapporti di forza\ne cerco di trovare una via di fuga.\nCaccio un lamento con tutta la forza che mi resta\ne lui sorpreso concedo un secondo di pausa,\nmentre,terrorizzato, raggiungo il pi\u00f9 rapidamente possibile la porta di casa\ne torno a rifugiarmi in ufficio.\n\nMi guardo riflesso nel vetro del bagno:\nsembro un pugile suonato,\nmi tremano le gambe\ne l'umiliazione brucia ancora di pi\u00f9 di quanto incassato sino ad ora.\n\nCom'\u00e8 possibile\nche io sia finito a fare da scudo umano ai risparmi della classe media\nnon me lo so spiegare.\n\nDi una cosa sono sicuro.\nlo slogan: \"la casa \u00e8 un diritto, l'affitto non si paga\"\nMalboro non l'ha mai sentito in vita sua,\nma si \u00e8 arrangiato lo stesso.\nMestiere pericoloso, il mio:\nsar\u00e0 meglio aprire\nuna posizione all'INAIL", "image": "https://images.genius.com/55e2587cb22292454460e71fc6572088.1000x1000x1.jpg"}], "artist": "Offlaga Disco Pax"}