{"songs": [{"title": "Robespierre", "album": "Socialismo tascabile (Prove tecniche di trasmissione)", "year": "2005-03-07", "lyrics": "Ho fatto l'esame di seconda elementare nel 1975\nIl socialismo era come l'universo: in espansione\nLa maestra mi chiese di Massimiliano Robespierre\nLe risposi che i Giacobini avevano ragione e che\nTerrore o no la Rivoluzione Francese era stata una cosa giusta\nLa maestra non ritenne di fare altre domande\n\nMa abbiamo anche molti ricordi\nDi quel piccolo mondo antico Fogazzaro:\n- l'astronave da trecento punti di Space Invaders\n- Enrico Berlinguer alla tv\n- le vittorie olimpiche di Alberto Juantorena\nIn nome della Rivoluzione Cubana\n- i Sandinisti al potere in Nicaragua\n- il catechista che votava Pannella\n- gli amici del campetto passati dalle Marlboro direttamente all'eroina alla faccia delle droghe leggere\n- i fumetti di Zora la vampira porno e la Prinz senza ritorno\n- il referendum sul divorzio e non capivamo perch\u00e9\nSe vinceva il No il divorzio c'era e se vinceva il S\u00ec non c'era\n- Anna Oxa a Sanremo conciata come una punk londinese\n- i Van Halen\n- la prima sega\n- la vicina di casa, un travestito ai pi\u00f9 noto come Lola che Mia madre chiamava Antonio con nostro sommo sbigottimento\n- Jarmila Kratochivilova\n- il Toblerone, qualcuno sa perch\u00e9\n- una scritta degli ultras della Reggiana dopo il raid aereo americano su Tripoli negli anni ottanta\nDiceva: \"grazie Reagan, bombardaci Parma\"\n- e poi la nostra meravigliosa toponomastica:\nVia Carlo Marx\nVia Ho Chi Minh\nVia Che Guevara\nVia Dolores Ibarruri\nVia Stalingrado\nVia Maresciallo Tito\nPiazza Lenin a Cavriago\nE la grande banca non pi\u00f9 locale con sede in\nVia Rivoluzione d'Ottobre\n- e infine il mio quartiere, dove il Partito Comunista prendeva il 74% e la Democrazia Cristiana il 6%", "image": "https://images.genius.com/fac27734c2b45c1fd21665e2f8a81a9d.900x900x1.jpg"}], "artist": "Offlaga Disco Pax"}