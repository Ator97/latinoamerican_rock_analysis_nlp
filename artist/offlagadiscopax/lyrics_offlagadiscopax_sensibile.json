{"songs": [{"title": "Sensibile", "album": "Bachelite", "year": "2008-02-08", "lyrics": "La parola \"sensibile\" \u00e8 vaga come stelle dell'Orsa\nFrancesca Mambro, protagonista dell'eversione nera degli anni '70\nSi \u00e8 presa qualche ergastolo\nPer omicidi organizzati, realizzati, rivendicati, confessati\nMa si \u00e8 proclamata innocente rispetto alla strage di Bologna\n\nFrancesca Mambro era allora come oggi la donna di Giusva Fioravanti\nUn tizio colpevole di decine di delitti a sfondo labilmente politico\nDelitti diventati famosi per la ferocia e la facilit\u00e0 con cui vennero commessi\nSpesso a danno di gente che nulla aveva a che fare con le sue cause\nE a volte dettati dalla follia piuttosto che da un qualche credo neofascista\nUn ragazzo la cui giovent\u00f9 venne violentata da troppa televisione\n\nGiusva era uno pronto per la Uno Bianca prima della Uno Bianca\n\nQualche anno fa un giudice chiese a Francesca\nPerch\u00e8 lo scelse come compagno di vita\nA questa domanda rispose con una frase da ginnasio nichilista\nLapidaria\nNel senso di lapide:\n\"Giusva era il ragazzo pi\u00f9 sensibile che avessi mai incontrato\"\nChe razza di tipacci fossero gli altri ragazzi che aveva frequentato\nNon ci \u00e8 dato sapere\n\nDi sicuro Francesca con gli uomini non \u00e8 stata fortunata\nE la parola \"sensibile\" resta dubbia e ambivalente\nCome il coinvolgimento dei NAR per i fatti del 2 agosto 1980\nFrancesca Mambro \u00e8 citata nei ringraziamenti di un disco intitolato:\n\"Abbiamo pazientato 40 anni, ora basta!\"\nSensibili anche loro\n\nPer evitare di confondere la sensibilit\u00e0 con l'eversione fascista e stragista\nStabiliremo dei limiti\nDefiniamo quindi neosensibilismo il nostro modo di essere sensibili\nE tutto si distacca dalle ambiguit\u00e0 di Francesca Mambro\nDa cui ci dissociamo anche per l'uso sconsiderato e irresponsabile del vocabolario\nLa signora Mambro e il camerata Fioravanti sono fuori di galera\nFa male ammettere che al momento vincono due a zero", "image": "https://images.genius.com/9962e77a88f3d603eec5585b868e8a94.591x506x1.png"}], "artist": "Offlaga Disco Pax"}