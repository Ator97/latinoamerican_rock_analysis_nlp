{"songs": [{"title": "Kappler", "album": "Socialismo tascabile (Prove tecniche di trasmissione)", "year": "2005-03-07", "lyrics": "Io dormivo\nMia madre andava a lavorare presto\nArrivava l'una ed ero ancora a letto\nRicordo che mi alzavo, vestivo\nPrendevo la borsa con dentro i libri del giorno prima\nEd uscivo dalla finestra della mia stanza\nMentre mamma entrava dalla porta\n\nMamma si fidava di me\nUna volta and\u00f2 al ricevimento dei professori\nPerch\u00e8 era una fase politica intensa, assemblee, cose cos\u00ec\n\nIl docente di agraria era un omone vestito di nero\nUltracinquantenne ed anche ultraconservatore\nTi terrorizzava solo a guardalo\nLo avevamo ribattezzato, visto l'abito e lo stile\n'KAPPLER'\n\n\u00abSuo figlio \u00e8 una brutta persona - le disse -\nNon studia niente, non viene mai a scuola\nE quando viene fa casino\nSciopera, contesta, sobilla. Stanca\nLa scuola a suo figlio non serve\nA suo figlio serve il militare\nNella legione straniera\n\nMa non pensi che io sia prevenuto\nHo dato quattro compiti in classe\n\u00c8 stato assente a tutti e quattro\nMancavano tre giorni agli scrutini e gli ho detto:\n\"Va bene che la scuola borghese e gentiliana non le piace\nMa forse un due prima della maturit\u00e0\nNon le piacerebbe neanche quello\"\n\nE allora io sono venuto a scuola il pomeriggio\nA 56 anni e quasi alla pensione\nPer far fare un compito a suo figlio\nChe ne ha saltati 4 su 4 in un quadrimestre\nHa preso otto\n\nPoi mi ha detto:\n\"Prof, in pagella mi d\u00e0 otto?\nLa media \u00e8 otto, no?\"\n\nSuo figlio, signora\nHa la faccia come il culo!\u00bb\n\nMia madre torna e fa:\n\u00abRagazzo mio, hai qualcosa che non va\u00bb\n\u00abKappler, mamma, mi ha dato otto?\u00bb\n\nKappler and\u00f2 in pensione\nTre anni dopo quella maturit\u00e0\nMor\u00ec nel giro di qualche mese", "image": "https://images.genius.com/fac27734c2b45c1fd21665e2f8a81a9d.900x900x1.jpg"}], "artist": "Offlaga Disco Pax"}