{"songs": [{"title": "Superchiome", "album": "Bachelite", "year": "2008-02-08", "lyrics": "La ragazza dalle superchiome rosse-arancioni in realt\u00e0 \u00e8 bionda, ma l'altro ieri si \u00e8 tinta i capelli di un colore non tiziano\nTaglia e cuce i suoi costumi del pattinaggio e infila perline in un vestito di finta renna che sembra pi\u00f9 da ballerina\nHa la schiena un po' storta e un'aria insieme ottusa e viva\n\nSembra che abbia capito l'impossibile\n\nSuperchiome \u00e8 nata al tempo del punk e si bea di questa cosa\nLe piace ballare in un posto lontano dove mettono roba pesa come i Korn\nE non \u00e8 sempre allegra, Superchiome, ma \u00e8 sempre attenta a tutto\nPiena com'\u00e8 di pensieri affollatissimi e di riflessi conseguenti al trattamento della sua parrucchiera di paese\nNon c'era Erode al tempo del punk ad Albinea e allora Superchiome \u00e8 ancora qui\nPerch\u00e8 Erode nel mondo d'oggi avrebbe ucciso anche le femmine\n\nCos\u00ec, per esser pi\u00f9 sicuro\n\nAppesa al necessario resiste ad ogni tregua e la mattina va al lavoro troppo presto\nAlla radio c'\u00e8 Dave Grohl e Superchiome d\u00e0 di matto\nAnche se deve finire il vestito fa lo stesso, ci sono cose pi\u00f9 importanti dei pattini d'argento\nSuperchiome guarda e impara, inghiotte e non rigetta\n\nParla spesso di niente ma con piglio personale\n\nHa problemi con le somme, \u00e8 travolta dagli eventi e dalle loro scie comete\nOsservata dall'inganno e dal vuoto fuori e dentro, la bambina di vent'anni nata al tempo del punk\nGuarda con occhi spesso spenti e destare il suo interesse costa molto\nSuperchiome rosse-arancioni di nome fa Carlotta\n\nQuando la incontrate..... usate il napalm!", "image": "https://images.genius.com/9962e77a88f3d603eec5585b868e8a94.591x506x1.png"}], "artist": "Offlaga Disco Pax"}