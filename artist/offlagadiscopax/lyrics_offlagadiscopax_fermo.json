{"songs": [{"title": "Fermo!", "album": "Bachelite", "year": "2008-02-08", "lyrics": "Ai confini della realt\u00e0 tra l'Umbria e le Marche\nSi erge il massiccio del Monte Vettore, il pi\u00f9 alto dei monti Sibillini\nAppena sotto la cima di quasi 2500 metri c'\u00e8 una pozza d'acqua che gli ottimisti chiamano lago\nE che si trova a cinque ore di cammino dal pi\u00f9 vicino luogo abitato\nLa leggenda narra che il lago di Pilato porti questo nome perch\u00e9 di Ponzio Pilato ne sarebbe il sepolcro\nMa non abbiamo prove storiche a riguardo\nNel deserto di quei monti impervi si \u00e8 sviluppata una forma di vita del tutto originale\nChe da molto tempo viene controllata con rigore scientifico\nApplicando un metodo di repressione altrimenti chiamato \"tutela\"\nNelle freddissime acque del Lago di Pilato vive dunque un antica razza di gambero\nIl cui unico habitat conosciuto \u00e8 quello specchio gelido e inospitale\nScoperto durante il secolo scorso il chirocefalo \u00e8 da allora oggetto di attenta sorveglianza\nA garanzia non sempre disinteressata della sua sopravvivenza a rischio di estinzione\nIl desiderio del caparbio crostaceo di uscire dal suo lago per combattere il pensiero dominante\nE' infatti una delle forme pi\u00f9 originali di resistenza conosciute\nUn simbolo della lotta per l'autodeterminazione contro un sistema\nChe chiama ambientalismo quella che in realt\u00e0 \u00e8 un'imbarazzante difesa degli status quo\n\nOgni giorno la \"reazione\" monta la guardia nel parco dei monti Sibillini\nScruta il lago e quando il gambero sedizioso tenta di uscire dalla sua vasca per conquistare il mondo\nUn urlo echeggia dalle rive per tutta la vallata\nUn urlo contro quelle giuste ambizioni di emancipazione\n\nIl grido:\n\"FERMO!!!\"\n\nImposto dal forestale marchigiano all'invertebrato in fuga da quell'eterna palude\nReclama la vendetta di ogni sincero democratico per l'ultima speranza di riscatto ormai rimasta\nE troppo lungamente\nCostretta in prigionia", "image": "https://images.genius.com/9962e77a88f3d603eec5585b868e8a94.591x506x1.png"}], "artist": "Offlaga Disco Pax"}