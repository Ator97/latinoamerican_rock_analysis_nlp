{"songs": [{"title": "Respinti all\u2019uscio", "album": "Gioco di Societ\u00e0", "year": null, "lyrics": "Il mio compagno di banco adesso ha lo stereo e lo spara a un volume importante per dei cinni delle medie, i vicini si lamentano, ma noi abbiamo le spillette di Woodstock - il passero - e in qualche modo ci sentiamo gi\u00e0 pi\u00f9 grandi dedicando, attraverso Radio Condor, canzoni d'amore tremendamente inopportune a due amichette dagli ormoni sviluppati. Fra qualche giorno i Police suoneranno di fronte la nostra scuola. i manifesti con la data sono ovunque: 3 aprile 1980\n\nQuesta storia per molti anni stabilisce che al chiuso qui non suona pi\u00f9 nessuno. Le vie d'accesso al logo dell'evento sono messe a ferro e fuoco e gli stessi poliziotti, tutti quanti, resteranno impressionati dai tumulti provocati al palasport dai troppi convenuti rispetto alla capienza. Ma noi siamo solo dei futuri adolescenti: non sappiamo niente di cosa succede dentro e fuori un posto a 50 metri dalle nostre noiose mattinate. Sappiamo solo che noi al concerto non potremo mai andare: a 13 anni da queste parti ancora non si usa; e poi costa molti pi\u00f9 soldi di quanti potremmo mai averne\n\nLa mattina dopo impariamo dal giornale radio nazionale che Reggio Emilia \u00e8 stata saccheggiata da orde di autoriduttori furibondi perch\u00e9 respinti all'uscio senza tanti complimenti. E allora ci dispiace pi\u00f9 del giusto essere andati a letto anche stavolta, come sempre. Corriamo a vedere con ritardo prudentissimo le scritte sul muro, le vetrine sfondate, i segni delle molotov proprio l\u00ec dove ci fanno andare tutti i giorni\n\nI Police hanno davvero suonato in via Guasco, e noi scopriamo che la citt\u00e0 \u00e8 diversa da come l'avevamo immaginata fino a ieri\nQuesta citt\u00e0 inutilmente bella, questa citt\u00e0 zitella", "image": "https://images.genius.com/55e2587cb22292454460e71fc6572088.1000x1000x1.jpg"}], "artist": "Offlaga Disco Pax"}